<!DOCTYPE html>
<html><head><meta http-equiv="Content-type" content="text/html; charset=UTF-8">

</head><body>

<h1 id="java-csoport-zh-wzxhzdk0-2013-november-8">Java Csoport Zh – 2013. november 8.</h1>
<h2 id="segedanyagok">Segédanyagok</h2>
<ul>
<li><a href="http://koszegijudit.web.elte.hu/ebr/public/java/">Java SE 6 Dokumentáció</a></li>
</ul>
<h2 id="tesztprogram-es-osztaly-vazak">Tesztprogram és osztály vázak</h2>
<ul>
<li><a href="http://koszegijudit.web.elte.hu/java/zh1/zh1csop4.zip">zh1csop4.zip</a></li>
</ul>
<h2 id="a-feladat-atfogo-leirasa">A feladat átfogó leírása</h2>
<p>A feladat egy olyan alkalmazás készítése, amellyel szimulálni tudjuk 
termékek elszállítását gyárakból. A gyárakban az egyforma méretű 
dobozokba csomagolt termékek egyetlen futószalagra kerülnek, ahonnan a 
szállítók szállítják tovább őket. A dobozok között van olyan, amelyben 
törékeny termék van, ezeket a szállítók speciális helyre pakolják a 
kamionjukban. A gyárból való elszállítás módjáról a kapcsolódó 
feladatban lesz részletesebb leírás.</p>
<p>Az osztályok kerüljenek egy <code>szallitas</code> nevű csomagba.</p>
<h2 id="2-esert">2-esért</h2>
<h3 id="wzxhzdk3gyarwzxhzdk4-osztaly"><code>Gyar</code> osztály</h3>
<ul>
<li>A gyárban az elkészült, futószalagra helyezett (<code>Doboz</code> típusú) dobozokat egy listában tároljuk, egy gyár létrejöttekor a futószalagja üres.</li>
<li><code>legyart</code>: olyan <code>void</code> visszatérési értékű metódus, amelynek egyetlen paramétere egy újonnan legyártott doboz, amit a futószalag teszünk.</li>
<li><code>dobozokSzama</code>: paraméter nélküli, <code>int</code> visszatérési értékű függvény, amely megadja, hogy hány doboz van a futószalagon.</li>
</ul>
<h3 id="wzxhzdk5dobozwzxhzdk6-osztaly"><code>Doboz</code> osztály</h3>
<ul>
<li><code>ertek</code> nevű adattagjában tároljuk a dobozba csomagolt termék értékét (<code>int</code> típusú). A változót ne lehessen kívülről elérni, viszont legyen hozzá publikus lekérdező (<code>getErtek</code>) és beállító (<code>setErtek</code>) metódus.</li>
<li>Létrehozáskor a konstruktorban a doboz értékét lehessen megadni paraméterként.</li>
<li><code>torekenyE</code>: példányszintű, paraméter nélküli, <code>boolean</code> visszatérésű értékű metódus, amely azt jelzi, hogy törékeny-e az adott dobozban található termék. Itt mindig <code>false</code>-t adjunk vissza (majd a leszármazott osztályban definiáljuk felül)</li>
<li><code>toString</code> paraméter nélküli, <code>String</code> 
visszatérési értékű függvény. Egy doboz String reprezentációjában 
szögletes zárójelek között szerepeljen a doboz értéke (amit a <code>getErtek</code> metódus ad vissza), és az érték előtt egy felkiáltójel (<code>!</code>), amennyiben törékeny a dobozban található termék (ha a <code>torekenyE</code> metódus igazat ad vissza). Pl. <code>"[150]"</code> v. <code>"[!100]"</code> </li>
</ul>
<h3 id="wzxhzdk7torekenydobozwzxhzdk8-osztaly-wzxhzdk11-a-wzxhzdk9dobozwzxhzdk10-osztalybol-szarmazik"><code>TorekenyDoboz</code> osztály – a <code>Doboz</code> osztályból származik</h3>
<ul>
<li><code>torekenyE</code>: definiáld felül a szülőosztályban található metódust úgy, hogy <code>true</code> értéket adjon vissza.</li>
<li>Létrehozáskor a konstruktorban a doboz értékét lehessen megadni paraméterként.</li>
<li><code>ertekNovekedes</code>: <code>int</code> típusú, osztályszintű 
változó, azt adja meg, hogy hány százalékkal kell megnövelni a törékeny 
dobozok eredeti értékét azért, mert speciális szállítást igényel. Az 
kezdőértéke legyen <code>20</code>, amit ne lehessen megváltoztatni, viszont akárhonnan lekérdezhető legyen.</li>
<li><code>getErtek</code>: definiáld felül a szülőosztályban található metódust úgy, hogy az <code>ertek</code> változóban tárolt eredeti értéknél az <code>ertekNovekedes</code> változóban tárolt százalékkal többet adjon vissza. Pl.: ha az <code>ertek</code> változó értéke 200, a <code>getErtek</code> 240-et adjon vissza</li>
</ul>
<h2 id="3-asert">3-asért</h2>
<h3 id="wzxhzdk12gyarwzxhzdk13-osztaly"><code>Gyar</code> osztály</h3>
<ul>
<li><code>getElsoNormalDoboz</code>: példányszintű, paraméter nélküli, <code>Doboz</code> visszatérési értékű metódus, amely visszaadja a futószalagon található első nem törékeny dobozt (amelynek a <code>torekenyE</code> metódusa hamisat ad vissza). Levenni nem kell a szalagról. Amennyiben egyetlen ilyen doboz sincs a futószalagon, <code>null</code>-t adjon vissza.</li>
<li><code>toString</code>: a futószalagon lévő dobozok String reprezentációját adja vissza, ahol a dobozok aláhúzás jellel (<code>_</code>) legyenek elválasztva. Az utolsó után ne szerepeljen ilyen jel. Pl. "[100]_[!200]_[!160]"</li>
</ul>
<h3 id="wzxhzdk14torekenydobozwzxhzdk15-osztaly"><code>TorekenyDoboz</code> osztály</h3>
<ul>
<li>A törékeny termékek közül lehetnek olyanok, amiket olyan 
biztonságosan becsomagoltak, hogy nem igényelnek speciális szállítást, 
így tekinthetjük őket úgy is, mintha nem lennének törékenyek. Vezess be 
egy <code>boolean</code> típusú változót, ami akkor <code>false</code>, ha nem kell törékenynek tekinteni a dobozt (kezdőértéke legyen <code>true</code>). Módosítsd a <code>torekenyE</code> metódust úgy, hogy ebben a változóban tárolt igazságértéket adja vissza.</li>
<li>Legyen egy két paraméteres konstruktora is, amelyben első paraméterként a doboz értékét adjuk meg, második paraméter pedig egy <code>boolean</code> érték annak megfelelően, hogy törékenyként kell-e kezelni a dobozt vagy nem.</li>
<li>Módosítsd a <code>getErtek</code> metódust úgy, hogy csak abban az 
esetben adjon vissza az eredetinél nagyobb értéket, ha a dobozt 
ténylegesen törékenynek kell tekinteni (a <code>torekenyE</code> metódus igazat ad vissza)</li>
</ul>
<h2 id="4-esert">4-esért</h2>
<h3 id="wzxhzdk16szallitowzxhzdk17-osztaly"><code>Szallito</code> osztály</h3>
<ul>
<li>A szállítók járműiben összesen adott doboznyi hely van, ezek közül 
pedig van pár speciális: ahová törékeny termékeket tartalmazó dobozokat 
is el tudunk biztonsággal helyezni. A szállító konstruktora ennek 
megfelelően két <code>int</code> típusú értéket vár: az első adja meg, 
hogy összesen hány doboz fér a szállítóra, a második pedig ebből a 
törékeny dobozok helyének a számát. Feltételezhetjük, hogy a 
konstruktort mindig helyes paraméterekkel hívják meg, azaz a második 
szám kisebb vagy egyenlő az elsőnél.</li>
<li>A szállítón lévő dobozokat két listában tároljuk: egyikben a 
"normál" rakodótérben lévőket, másikban pedig a törékeny termékeknek 
fenntartott helyen lévőket. Egy szállító létrehozásakor mindkét lista 
üres.</li>
<li>
<p><code>felrak</code>: példányszintű, <code>boolean</code> visszatérési értékű metódus. Egy <code>Doboz</code> típusú paramétere van. 
A paraméterben megadott dobozt szeretnénk feltenni az autóra a következő szabályok szerint:</p>
<ul>
<li>ha törékeny a doboz (a <code>torekenyE</code> metódus igazat ad 
vissza), akkor azt csak a törékeny dobozoknak fenntartott helyre 
tehetjük, amennyiben van még a szállítón ilyen hely</li>
<li>nem törékeny dobozt (a <code>torekenyE</code> metódus hamisat ad 
vissza) normál helyre teszünk, amennyiben még van ilyen hely; ha nincs, 
akkor pedig tehetjük a törékeny dobozoknak fenntartott helyre is, ha ott
 van még hely</li>
</ul>
<p>Ha a paraméterben megadott doboz felrakása sikeres, <code>true</code> értéket adjuk vissza, egyébként pedig <code>false</code>-t.</p>
</li>
<li>
<p><code>getDobozok1</code>: példányszintű, paraméter nélküli függvény, amely azon dobozok listáját adja vissza, amelyek a normál rakodótérben vannak</p>
</li>
<li><code>getDobozok2</code>: példányszintű, paraméter nélküli függvény,
 amely azon dobozok listáját adja vissza, amelyek a törékeny dobozoknak 
fenntartott helyen vannak</li>
</ul>
<h2 id="5-osert">5-ösért</h2>
<h3 id="wzxhzdk18szallitowzxhzdk19-osztaly"><code>Szallito</code> osztály</h3>
<ul>
<li><code>lepakol</code>: példányszintű, <code>int</code> visszatérési értékű függvény. Egy <code>int</code>
 típusú paramétert vár, amely azt adja meg, hogy hány dobozt szeretnénk 
lepakolni a szállítóról. Mivel azokat nehezebb szállítani, a törékeny 
dobozoknak fenntartott helyről kezdjük el lepakolni a dobozokat (a lista
 elejéről kezdve), majd jöhetnek a normál helyen lévők. Ha a megadott 
szám nagyobb vagy egyenlő, mint amennyi doboz összesen volt a szállítón,
 pakoljuk le az összes dobozt. Össze kell számolni és a visszatérési 
értékben meg kell adni azt is, hogy mennyi pénzt kérünk a raktártól a 
szállítmányért: ezt a lepakolt dobozok összértéke adja (amit a <code>getErtek</code> metódussal tudunk lekérdezni tőlük).</li>
</ul>
<h3 id="wzxhzdk20gyarwzxhzdk21-osztaly"><code>Gyar</code> osztály</h3>
<ul>
<li><code>elszallit</code>: példányszintű, <code>int</code> visszatérési
 értékű, egyparaméteres metódus. Paramétere egy szállító. A futószalag 
elejéről kezdve sorban felpakoljuk a szállítóra a dobozokat, amíg el nem
 fogy az összes doboz a szalagról, vagy el nem akadunk egy olyannál, ami
 már nem tehető fel a szállítóra. Ha ez egy törékeny doboz volt, de 
"normál" hely még lenne a szállítón, akkor ezt a dobozt átugorva 
megpróbálhatjuk felpakolni a következőt, stb, amíg az összes hely be nem
 telik a szállítón, vagy a szalag végére nem értünk. A szállítóra 
felpakolt dobozokat távolítsuk is el a futószalagról, a visszatérési 
értékben pedig adjuk meg, hogy hány dobozt pakoltunk fel. </li>
</ul>
<h3 id="tipp">Tipp</h3>
<p>A for-each ciklussal történő listabejárás során a listát nem lehet 
változtatni, ezért egyes feladatok megoldásánál célszerű lehet az 
eltávolítandó elemeket egy külön ideiglenes listába kigyűjteni, majd ezt
 a listát bejárni, és a kívánt elemeket eltávolítani az eredeti 
listából.</p>



</body></html>